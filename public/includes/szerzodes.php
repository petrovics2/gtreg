<p>Jelen Általános Szerződési Feltételek a 2018. augusztus 21-25. között megrendezett „Közgáz Gólyatábor 2018” elnevezésű rendezvény regisztrációját és menetét taglalja. A „Közgáz Gólyatábor 2018” a Budapesti Corvinus Egyetem (továbbiakban: BCE) megbízásából az Öntevékeny Csoportok Irodája (továbbiakban: ÖCSI) által kerül megrendezésre. A rendezvény felelős személye: Sümegi Bence, Ügyvezető Elnök (sumegi.bence@bceocsi.com, +36704233263).</p>

<h5 class="font-weight-bold">I. A regisztráció során megadott adatok kezelése:</h5>

<p>(1), A gólyatábori regisztráció során a BCE-re felvételt nyert hallgatók az alábbi adatokat kötelesek megadni:</p>
<ul class="list-unstyled">
	<li>1/a, Név</li>
	<li>1/b, Nem</li>
	<li>1/c, E-mail cím</li>
	<li>1/d, Egyetemi szak</li>
	<li>1/e, Oktatási azonosító</li>
	<li>1/f, Lakcím</li>
	<li>1/g, Ételallergia</li>
	<li>1/h, Pólóméret</li>
	<li>1/i, Az érkezés és a távozás időpontja</li>
</ul>

<p>(2), Az ÖCSI a megadott adatokat az alábbi tevékenységekhez használhatja fel, illetve, az alább megnevezett harmadik személyekkel oszthatja meg, ezeket a feltételeket a regisztráció leadásával a regisztrálók kötelesek elfogadni:</p>
<p class="ml-5">2/a, A gólyatábori csoportbeosztáshoz, amely meghatározza melyik csoportvezető felügyelete alatt tölti el a gólyatábort, illetve az utána következő időszakban melyik instruktorok segítenek nekik az egyetemi életbe való integrálódásba. A csoportvezetők a regisztráció során megadott alábbi adatokat kapja meg:</p>
<ul class="list-unstyled ml-5">
<li>1/a,</li>
<li>1/b,</li>
<li>1/c,</li>
<li>1/d,</li>
<li>1/g,</li>
<li>1/h,</li>
<li>1/i.</li>
</ul>
<p class="ml-5">A csoportvezetőknek kiadott adatok a gólyatábor menetének könnyítését szolgálja.</p>
<p class="ml-5">2/b, Az adatokat a Közgáz Gólyatábor főszervezője által kijelölt, regisztrációt lebonyolító személyek (maximum 3 fő) kezelheti, ők minden nap exportálják azokat, melyet a főszervező a nap végén egyeztet a BCE által kapcsolattartónak kijelölt személlyel. (A Központi Tanulmányi Igazgatóság által kinevezett személlyel). Vele az alábbi adatok kerülnek megosztásra:</p>
<ul class="list-unstyled ml-5">
<li>1/a,</li>
<li>1/d,</li>
<li>1/e.</li>
</ul>
<p class="ml-5">2/c, Ezzel a procedúrával történik meg a hallgatók jogviszonyának ellenőrzése. A regisztráció  ellenőrzése után az adatok kezelésével megbízott személyek egy regisztrációs kódot küldenek a hallgatónak, aki ezután tudja a tábor főszervezője által megállapított költséget (25.000 Ft) átutalni.</p>
<p class="ml-5">2/d, Az ÖCSI továbbá jogot élvez arra, hogy felhasználja a megadott adatokat az Idegenforgalmi Adómentességhez, mellyel kapcsolatban szintén a Központi Tanulmányi Igazgatóság által kijelölt személyt keresi, akik ezek alapján igazolást adnak a jogviszonyról. Ehhez az alábbi adatok kerülnek megosztásra:</p>
<ul class="list-unstyled ml-5">
	<li>1/a,</li>
	<li>1/d,</li>
	<li>1/e,</li>
	<li>1/f.</li>
</ul>
<p class="ml-5">2/e, Az ÖCSI megoszthatja az adatokat a tábortulajdonsokkal, a helyi önkormányzatokkal, illetve az étkeztetést vezető céggel, amennyiben ők külön kérik ezt. Ők amennyiben szerződésben kérik, bármelyik adathoz hozzáférhetnek, kivéve:</p>
<ul class="list-unstyled ml-5">
	<li>1/d,</li>
	<li>1/e,</li>
	<li>1/h.</li>
</ul>
<p class="ml-5">2/f, Az ÖCSI bármelyik adatot használhatja maximum 1 hónapig statisztika elemzések, illetve kimutatások készítésére, melyek kizárólagosan az események színvonalának javítását szolgálhatják, harmadik fél részére nem adhatók ki, kivéve a fent említett szereplőket.</p>

<h5 class="font-weight-bold">II. A regisztráció részletes menete:</h5>
<p>(1), A gólyák a regisztrációt a regisztracio.bceocsi.com weboldalon indítják, ahol megadják a szerződés I./(1.) pontjában feltűntetett adatokat, elfogadják a szerződési feltételeket és a gólyatábor házirendjét.</p>
<p>(2), A regisztráció ezután a I./(2/b) pontban ismertetett procedúrán keresztül folytatódik, azzal, hogy a főszervező az egyetem által kijelölt személlyel egyezteti a regisztráló hallgatói státuszát.</p>
<p>(3), 24-48 órán belül ezután a hallgató kap egy kódot, melyet fel kell tüntetnie a fizetés során. A fizetésnek pontosan 25.000 forintnak kell lennie, függetlenül az étkezés és az ottlét tartamától. A hallgatók jogosultak visszaigényelni a különbözetet, amennyiben korábban távoznak és/vagy később érkeznek, ezt a regisztrációs hét (szeptember 3-i hét) során tehetik meg, a Budapesti Corvinus Egyetem földszinti 11-es irodában (ÖCSI irodában).</p>